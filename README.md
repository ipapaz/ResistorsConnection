# ResistorsConnection
Δείγμα ψηφιακού υλικού

Φυσική Γ΄ Γυμνασίου- Σύνδεση αντιστατών- Ασκήσεις για λύση

Στην πλατφόρμα edpuzzle δημιούργησα το διαδραστικό video το οποίο είναι ελεύθερα προσβάσιμο από όλους τους μαθητές που γνωρίζουν τον σύνδεσμο του video https://edpuzzle.com/media/5ea48a57d3c6c73eef58a94a. Με την βοήθεια αυτής της διαδραστικής εφαρμογής οι μαθητές της Γ΄ Γυμνασίου εξασκούνται σε ασκήσεις στο μάθημα της Φυσικής στην διδακτική ενότητα της "Σύνδεση αντιστατών".

Στο video εμφανίζονται ασκήσεις. Δίνονται αρχικά τα δεδομένα του προβλήματος και κατόπιν τίθεται ένα ερώτημα. Το video σταματάει και περιμένει την απάντηση από τον μαθητή. Μόλις δοθεί η απάντηση, εμφανίζεται η σωστή απάντηση και η βαθμολογία του μαθητή για την συγκεκριμένη ερώτηση. Κατόπιν το video συνεχίζεται με την επόμενη ερώτηση. Αυτή η διαδικασία επαναλαμβάνεται μέχρι να απαντηθούν όλες οι ερωτήσεις. Όταν απαντηθεί και η τελευταία ερώτηση, εμφανίζεται ο τελικός βαθμός του μαθητή.

Οι απαντήσεις των μαθητών καταγράφονταν στην πλατφόρμα edpuzzle και έτσι μπορώ να δω την πρόοδο τους, τις δυσκολίες που αντιμετωπίζουν, τον τελικό τους βαθμό, τις σωστές και λανθασμένες απαντήσεις και μπορώ μέσω της πλατφόρμας να τους δώσω διευκρινήσεις ή να τους επιβραβεύσω με κάποιο μήνυμα.

Για να είναι εύκολη η πρόσβαση των μαθητών μου σε όλα τα videos που δημιούργησα στην πλατφόρμα edpuzzle δημιούργησα την προσωπική μου ιστοσελίδα https://ipapaz.wixsite.com/1gymptol που λειτουργεί ως ψηφιακό αποθετήριο όπου οι μαθητές μπορούν να να περιηγηθούν χωρίς κωδικούς.

Να σημειώσω σ' συτό το σημείο πως τα video που έχω δημιουργήσει στην πλατφόρμα edpuzzle είναι ανοικτά σε όλους τους εκπαιδευτικούς που είναι εγγεγραμένοι στην πλατφόρμα και μπορούν να τα χρησιμοποιήσουν ως έχουν ή τροποποιώντας τα.

Το αρχείο ‘2.1 Το ηλεκτρικό ρεύμα- Ασκήσεις για λύση.mp4’ που έχω ανεβάσει στο Github είναι το βίντεο όπως το δημιούργησα στην αρχική του μορφή. Στη συνέχεια αυτό το βίντεο, με την βοήθεια της πλατφόρμας edpuzzle και των δυνατοτήτων που παρέχει, το μετέτρεψα σε διαδραστικό με ερωτήσεις πολλαπλής επιλογής που πρέπει να απαντηθούν από τους μαθητές. Δηλαδή πήρε την τελική του μορφή όπως φαίνεται και στον σύνδεσμο που έχω αναφέρει πιο πάνω.
